### ACUSTIC EARTHQUAKES
COS’È IL SUONO?<br>
Il suono (dal latino sonus) è la vibrazione di un corpo in oscillazione attorno alla sua posizione di equilibrio. Tale vibrazione, che si propaga nell’aria o in un altro mezzo elastico, raggiunge l'apparato uditivo dell’orecchio che, tramite un complesso meccanismo interno, crea una sensazione "uditiva" correlata alla natura della vibrazione.

LA FORMA DEL SUONO<br>
È possibile descrivere tale fenomeno attraverso una rappresentazione grafica di tipo oscillatorio (valore di pressione vs tempo) idealmente sinusoidale. 
Caratteri fondamentali del suono:
Ampiezza: corrispondente al valore di pressione dell’aria > A > intensità (forte- piano)
Frequenza: numero di cicli al secondo > f (Hz) > piano percettivo: altezza (acuto - grave)
Durata: intervallo di tempo occupato dalla presenza del suono Timbro: la “grana” del suono
Dalla rappresentazione grafica del suono e principalmente dal suo profilo si possono delineare due tipologie di suono, quello continuo e quello percussivo.
Tutti questi parametri contribuiscono a comporre la parte strutturale del suono. Vi sono poi altri parametri, legati alla percezione del suono, che suscitano nell’ascoltatore emozioni, stati d’animo o riferimenti legati al mondo dell’esperienza umana, tali parametri compongono la cosiddetta sfera referenziale.

CIMATICA<br>
Il termine cimatica designa una teoria, dovuta allo studioso svizzero Hans Jenny, che tenta di dimostrare un effetto morfogenetico delle onde sonore. Il nome cimatica è stato coniato dallo stesso Hans Jenny, e deriva dal greco kymatika (κυματικά) che significa “studio riguardante le onde” (da kyma (κΰμα) che significa “onda, flutto”).

L’ OPERA DI HANS JENNY<br>
Nel 1967 il medico svizzero Hans Jenny, seguace delle dottrine antroposofiche di Rudolf Steiner, ha pubblicato il primo di due volumi intitolati Kymatic, nel quale - traendo ispirazione dalle esperienze di Chladni - ha sostenuto l'esistenza di un sottile potere attraverso il quale il suono struttura la materia. Nei suoi esperimenti egli poneva sabbia, polvere e fluidi su un piatto metallico collegato ad un oscillatore che produceva un ampio spettro di frequenze. La sabbia o le altre sostanze si organizzavano in diverse strutture caratterizzate da forme geometriche tipiche della frequenza della vibrazione emessa dall'oscillatore.


Referenze |
[+](http://www.sennheiser-reshapingexcellence.com/en/stage:muex/webgl-version:2)
[+](https://adesigndaily.wordpress.com/2012/08/27/3-d-printed-microsonic-soundscapes-music-translated-into-form/)
[+](https://www.wired.it/gadget/accessori/2015/10/15/mogees-suonare-qualsiasi-oggetto-kickstarter/)
[+](https://www.soundviz.com/)
[+](https://vimeo.com/53000267)
[+](https://www.youtube.com/watch?v=Fyzqd2_T09Q)


I TERREMOTI<br>
In geofisica i terremoti (dal latino: terrae motus, che vuol dire "movimento della terra"), detti anche sismi o scosse telluriche (dal latino Tellus, dea romana della Terra), sono vibrazioni o assestamenti improvvisi della crosta terrestre, provocati dallo spostamento improvviso di una massa rocciosa nel sottosuolo.

LA MISURAZIONE DEI TERREMOTI<br>
La grandezza di un terremoto si misura con due valori diversi: la magnitudo e l’intensità. La magnitudo (ideata nel 1935 dal famoso sismologo statunitense Charles F. Richter) si usa per misurare quanto è stato forte un terremoto, cioè per stimare quanta energia elastica quel terremoto ha sprigionato. Infatti fra la grandezza, o magnitudo, e l’energia di un terremoto c’è un rapporto matematico molto particolare. Ogni volta che la magnitudo sale di una unità l’energia aumenta non di una, ma di circa 30 volte. In altre parole, rispetto a un terremoto di magnitudo 1, un terremoto di magnitudo 2 è 30 volte più forte, mentre uno di magnitudo 3 è 30 per 30 volte, cioè 900 volte più forte!
L’altro modo per misurare un terremoto è secondo la sua intensità. Ad essere presi in esame qui sono gli effetti sull’ambiente, sulle cose e sull’uomo. Se la magnitudo di un certo terremoto è solo una, l’intensità invece può cambiare da luogo a luogo, secondo quel che è successo a cose e persone; in genere, più ci si allontana dall’epicentro e più diminuisce. L’intensità di un terremoto viene espressa con la scala Mercalli, dal nome del sismologo italiano che, all’inizio del XX secolo, diffuse a livello internazionale la classificazione dei terremoti secondo gli effetti e i danni che producevano. Questa scala, successivamente modificata da Cancani e Sieberg, si compone di dodici gradi: più alto il grado, più disastroso il terremoto.

Referenze |
[+](http://www.everydaylistening.com/articles/2015/4/3/sonify-earthquakes-worldwide.html)
[+](http://www.artandsciencejournal.com/post/86527252346/art-as-aftershock-earthquakes-are-dangerous/embed)
[+](http://www.kolgen.net/nuevo/seismik-england/)

### CONCEPT<br>
L’obiettivo di questo progetto è quello di intervenire sulla percezione di alcune tipologie di catastrofi naturali.
Partendo dai dati che interessano il verificarsi dei terremoti, fenomeni oggi sempre più frequenti, si vuole trasmettere al fruitore un’esperienza alternativa sia visivamente che acusticamente.

È possibile instaurare un legame fra eventi sismici, musica e forma? 
Lo scopo è quello di tradurre tali eventi attraverso strumenti inconsueti che conferiscano una forma e un suono dotati di un nuovo significato, significato che deve avere il compito di sorprendere ma anche di far riflettere.
Partendo quindi dall’analogia fra le vibrazioni relative ai sismi e quelle del campo acustico si punta a cercare una coesione delle forme e del suono. Un terremoto può avere un suono? Che suono aveva il terremoto del 2009 in Aquila? Hanno la medesima forma il terremoto del 1908 che ha raso al suolo Messina (magnitudo 7.0) e quello del 13 gennaio 1915 in Abruzzo (magnitudo 6.8)?
Può quindi un sisma presentarsi come qualcosa di meno catastrofico? Qualcosa che sia diversamente percepibile dall’essere umano ma che porti con se allo stesso tempo i dati relativi alla devastazione dell’evento stesso.
