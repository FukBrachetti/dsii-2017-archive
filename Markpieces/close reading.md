
<h2>The flow towards Europe _ 2015, Lucify</h2>


<h4>Cosa sono?</h4>
E’ un’infografica Europea con piccoli flussi di particelle che si spostano in determinate e diverse direzioni.

<h4>Come funziona?</h4>
Questa infografica funziona con dei flussi di particelle (dati) che si spostano da uno stato all’altro, non a caso ma seguendo delle traiettorie precise, se ci si posiziona sopra uno stato in particolare, si potrà visualizzare tramite dei colori l’origine di partenza di questi flussi da vari stati, ma non da tutti.

<h4>Cosa significa?</h4>
L'obiettivo di questa infografica è quello di trasmettere la portata della crisi di migrazione e di richiesta d’asilo in un modo intuitivo, memorabile e coinvolgente. Questa infografica è enfatizzata grazie alla visualizzazione di ogni rifugiato come un punto che si sposta sulla mappa, questo potrebbe essere un modo efficace per comunicare l'entità della crisi.

<h4>Cosa succederebbe se?</h4>
Cosa succederebbe se la stessa visualizzazione fosse utilizzata per monitorare lo spostamento delle merci di scambio tra paesi Europei, oppure per monitorare lo spostamento degli aerei e individuare le mete più scelte.


<h2>Immaterials _ Light painting WiFi, 2012, Timo Arnall, Jørn Knutsen and Einar Sneve Martinussen</h2>


<h4>Cosa sono?</h4>
Un’asta di legno con LED bianchi che tramite lo spostamento creano una sezione trasversale astratta delle reti invisibili presenti nella città.

<h4>Come funziona?</h4>
E’ composta da un’asta di legno (alta 4 metri) dove sono stati inseriti 80 LED bianchi per tutta la lunghezza dell’asta. Questi LED si accendono e si spengono a seconda della rete WIFI selezionata. Attraverso una fotografia Time-Lapse, la pulsazione dei LED crea una rappresentazione fisica di come le diverse tipologie di reti si comportano in un ambiente specifico.

<h4>Cosa significa?</h4>
Rappresenta la qualità digitale del segnale, tramite la sua forza, consistenza e portata, visualizzate successivamente come una riflessione della manifestazione materiale di case, attività commerciali e parchi che la rete è destinata a servire. Il Network delle città è disordinato, informale e pieno di cuciture, e sarà sempre parte del complesso contesto della “vita in città”.

<h4>Cosa succederebbe se?</h4>
Cosa succederebbe se questo modo di visualizzare l’invisibile fosse materialmente tangibile sempre in contesti urbani come grandi città, se ogni persona potesse visualizzare sempre lo “stato” delle cose, oppure se potesse visualizzare l’inquinamento e lo smog delle città in maniera semplice e diretta.


<h2>Monument _ 2006, Caleb Larsen</h2>


<h4>Cosa sono?</h4>
E’ un’istallazione artistica formata da una scatola contenente tante sfere gialle che rappresentano ogni articolo in lingua inglese riguardante un decesso nel mondo.

<h4>Come funziona?</h4>
Un programma analizza continuamente i titoli di 4500 notizie in lingua inglese provenienti da tutto il mondo, cercando persone che sono state segnalate uccise. Ogni volta che trova un articolo, un algoritmo determina il numero di morti, istruendo un meccanismo a soffio costruito con dei Lego, a far cadere una sfera gialla per ogni persona.

<h4>Cosa significa?</h4>
Un monumento che simboleggia la morte, analizzando notizie provenienti da tutto il mondo. Un “monumento ai caduti” che ricorda le vittime appena uccise in ogni angolo di mondo, ma che non le conserva come un ricordo, ma se ne disfa lasciandoli cadere a terra. Come se il cubo rappresentasse il “monumento del mondo” pieno di persone in realtà tutte uguali, messe sullo stesso piano, ma ricordando che il mondo si svuota sempre di più ogni minuto che passa.

<h4>Cosa succederebbe se?</h4>

Cosa succederebbe se avessimo la possibilità di sapere quante persone o abitanti del nostro paese lasciano questo mondo, ci sarebbe più unione? più condivisione? più umanità?. E se tutte le sfere di questo monumento fossero tutte di colore diverso? che effetto avrebbe sulla società e sulla rappresentazione dell’opera stessa?, continueremmo a pensare di essere tutti esseri umani o cominceremmo a dividerci per “categorie”?.
