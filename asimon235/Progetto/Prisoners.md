# PRISONERS #

<p>Come vivono i detenuti?</p> </br>
<p>Cosa provano?</p> </br>
<p>Quali fatti accadono all’interno delle carceri?</p> </br>

<a>https://www.theguardian.com/world/ng-interactive/2016/apr/27/6x9-a-virtual-experience-of-solitary-confinement</a>

## Case Study ##

### Aesthetic Experience: ###
<h6>EYE RESONATOR, a naked aesthetic experience </br> Brigitta Zics, John Shearer </br> 2014 </h6>

<p> Opera d'arte esperienziale che tramite il tracking oculare cattura e mostra l'immaginazione e le emozioni di ogni utente. 
Per "naked experience" si intende un'esperienza in grado di rivelare gli istinti umani più profondi.</p>
[Progetto](http://www.eyeresonator.com)

<h6>JARDINS D'ÉTÉ </br> Davide Quayol </br> 2017 </h6>

<p>L'istallazione consiste nell'indagare la tradizione artistica e l'iconografia del passato.I video sono stati realizzati facendo una serie di riprese in notturna in 4K nei giardini del castello di Chaumont-sur-loire usando un'illuminazione e un vento artificiale per creare il giusto movimento. In seguito sono stati modificati digitalmente intervenendo soprattutto sui parametri dei vettori del movimento e del colore usando un sistema software che funziona in real-time sviluppato da Quayola e dai suoi collaboratori. I video sono pensati anche con la possibilità di diventare degli spazi immersivi da esplorare.</p>
[Progetto](http://www.quayola.com/landscape-paintings/)

## CONCEPT ##
<p>Il progetto mira a rendere concrete le esperienze violente che subiscono quelle persone costrette a superare situazioni al limite dell’umano come carcerati o profughi durante l’attraversata in mare su un gommone, dove il concetto di tempo acquisisce tutto un altro significato. I sensi si mescolano tra di loro, il tempo si dilata e si comprime costringendo questi soggetti ad adattarsi alle nuove condizioni per sopravvivere e non rischiare di esserne sopraffatti.</p>

<h6>SINDROME DA INGRESSO IN CARCERE </h6>
<p>"Il carcere è un momento di vertigine. Tutto si proietta lontano: le persone, i volti, le aspirazioni, i sentimenti, le abitudini, che prima rappresentavano la vita, schizzano all'improvviso da un passato che appare subito remoto, lontanissimo, quasi estraneo" (Ceraudo, 1997).
Con l’ingresso in carcere, infatti, il soggetto perde il ruolo sociale che prima aveva, viene privato dei suoi effetti personali, di uno spazio personale, della capacità di decidere autonomamente; perde il contatto quotidiano con la famiglia e con gli amici ed inizia a pensare a cosa accade loro mentre lui è lì. Nel caso delle detenute madri il peso della detenzione è inoltre aggravato dall'incommensurabile dolore causato dal distacco 
dai figli. Il detenuto vive rapporti sociali imposti, è espropriato da ogni riservatezza ed intimità e diventa dipendente dall’Istituzione; sperimenta la frustrazione, soprattutto delle aspettative e l’impotenza, si rifugia nel desiderio le su e richieste vengano prese in considerazione. Possono quindi manifestarsi ansia da separazione, ansia reattiva da perdita e da crisi di identità. Possono poi essere presenti manifestazioni respiratorie con sensazioni gravi di soffocamento, angoscia respiratoria, fame d’aria, e manifestazioni cardiovascolari con tachicardia, vertigini, svenimenti; inoltre, si possono riscontrare anche sintomi psichici come lo stupore isterico, agitazione psicomotoria, crisi confusionali, anedonia, rannicchiamento fetale, furore pantoclastico, disorientamento spazio-temporale. </p>

<h6>SINDROMI </h6>
<p>Assistiamo all’insorgenza di modificazioni sensoriali: le dimensioni della cella trasformano lo sguardo da “lungo” a “corto” alterando la vista; l’olfatto si anestetizza perché l’odore del carcere è pesante, stagnante, penetrante, uniforme; l’udito si acutizza, ma si connette all’emozione della paura (il rumore delle sbarre, dei cancelli, delle chiavi, delle grida, dei richiami e dei lamenti) e paradossalmente sopraggiunge la sordità come difesa; la privazione del contatto con vari tipi di materiali (vetro, metallo, 
lacci) riduce la gamma tattile. In carcere la giornata è fortemente ritualizzata, sempre spaventosamente uguale. Con il passare del tempo in carcere si subiscono gravi alterazioni anche del linguaggio, del movimento, della sessualità. Inoltre, l’isolamento, cioè la carenza di interazione fra interno ed esterno e la privazione di stimoli,  facilitano il deterioramento mentale. Le esigenze di ordine e di controllo inducono anche l’istituzione penitenziaria a ricercare l’uniformità degli atteggiamenti e dei comportamenti dei detenuti tendendo ad eliminarne le differenze individuali ed inducendo abitudini comuni. I bisogni, i desideri e le esigenze personali del detenuto sono, così, annullati e sostituiti da altri eteroindotti e più coerenti con le finalità dell’istituzione. In questo sistema, in cui tutto è automatizzato, sono pochi i detenuti che reagiscono, che riescono a resistere e a vincere l’ambiente; molti, invece, sono quelli che lo subiscono. 
</p>

![Imgur](http://i.imgur.com/YVYvzJw.png)

<h6>TESTIMONIANZE </h6>

— Il tempo in carcere, di Bruno Amante 
 
<p>In carcere il tempo viene percepito come una dimensione diversa.
Mentre fuori scorre velocemente e diventa problematico anche crearsi un piccolo spazio da dedicare alle passioni e agli hobby, qui, al contrario, si trascina lentamente, e il vero problema sta nel trovare qualcosa per poterlo impegnare nel modo più costruttivo. Si dà sfogo a doti artistiche che neanche sapevamo d’avere.
Molti esprimono il loro pensiero con la pittura, altri si cimentano con la poesia o facendo lavoretti artigianali. La lettura è un altro modo di passare il tempo, ma anche una scusa per arricchire il proprio bagaglio culturale ed evadere col pensiero.
A qualcuno i lunghi momenti di riflessione sono serviti per abbandonare le vesti da materialista (deluso da quelle che erano le aspettative e dalle illusioni di un modello alquanto irraggiungibile) per abbracciare la fede e crescere spiritualmente dedicandosi molto alla preghiera. Perché qui si ha bisogno di aggrapparsi a qualcosa per rendere meno dolorosa la propria esistenza.
Ogni modo di passare il tempo ha comunque il solo scopo di trarre del positivo da una esperienza traumatica e negativa come la detenzione, perché è forte la voglia di riscatto.
Penso, infatti, che se i valori risentono dal contesto familiare e dall’educazione ricevuta, i sentimenti, invece, fanno parte della natura dell’uomo. E noi ci consideriamo tali a dispetto dell’ostilità che ci circonda e contro il parere dei più ostili e intolleranti che ci vorrebbero mantenere ghettizzati e relegati nel luogo più lontano, in modo da non essere disturbati nemmeno dal nostro grido di perdono.</p>


— L’orario fuso, di Massimo Votano e Salvatore Carlo 
 
<p>L’ora legale e l’ora solare hanno ognuno la loro importanza nel mondo del carcere: l’ora solare la possiamo considerare comoda perché, essendo le giornate fredde, passiamo molto tempo a cercare un caldo riparo sotto le coperte e vedere la tv. Le giornate oltre ad essere belle sono anche corte, quindi dopo cena s’indossa subito il pigiama (non a righe!) e come di consueto ci si mette a letto. In questo periodo passiamo più tempo orizzontalmente che verticalmente; ci sembra che il tempo scorra più lento perché durante il giorno facciamo poco o niente. L’ora legale possiamo considerarla amata e odiata; amata perché inizia con la primavera ed è come risvegliarsi dal letargo, apprezziamo di più le giornate e ci togliamo gli abiti pesanti; abbiamo più libertà di movimento perché possiamo fare sport o altre attività. Odiata perché quando arriva l’estate le giornate sono più calde, più lunghe e sembrano interminabili; vorremmo che arrivasse presto la sera, ma dormire non è facile per il troppo caldo e quando appena si riesce a prendere sonno ecco che arriva l’odiatissima quanto fastidiosa zanzara. Insomma, l’ora legale acuisce il lento scorrere del tempo in carcere già rigidamente programmato: le lancette dell’orologio che precedono quelle della natura ci impongono di andare a dormire con la luce del giorno e di svegliarsi che il sole non è ancora spuntato. "Fuori", invece, un’ora prima o un’ora dopo non faceva alcuna differenza perché l’incalzare della quotidianità, la frenesia del ritmo giornaliero non faceva riflettere sull’ora, ma sul tempo. E questo fa la differenza.
</p>
<h6>ARTICOLO </h6>
<p>All’interno di un carcere le giornate sono quasi tutte uguali ed in piena estate diventano ancor più desolanti. La colazione passa alle 8 del mattino, un carrello con tre contenitori, generalmente due contengono un liquido di colore scuro e uno bianco, dovrebbero essere caffè, tè e latte distinguibili solo dal colore in quanto il gusto è presso ché identico, nella speranza che rimanga qualcosa per i detenuti che si trovano nelle ultime celle in fondo al corridoio. Uno dei tanti problemi delle carceri italiane è il sovraffollamento, molte volte in una stanza di 9 metri quadri progettate per una persona vivono tre detenuti, al mattino quindi si devono sincronizzare, uno va in bagno, uno si sistema il letto ed il terzo invece dal suo letto non può scendere perché manca lo spazio. L’ora d’aria in genere è dalle 9 alle 11,00, per alcuni è uno sfogo se vi è sufficiente spazio, per altri invece, che si trovano reclusi in altre strutture più piccole, l’aria la prendono all’interno di un cubo di cemento armato di 100 metri quadri, progettato per un numero di 25 detenuti, ma che a causa del sovraffollamento diventano 75, per quanto riguarda l’aria quella la si può trovare, basta alzare gli occhi al cielo. Alle 11,00 si ritorna in sezione, per coloro che accusano dei semplici malori, come il mal di testa, possono richiedere una visita medica, unico inconveniente è che se no si e in lista ovvero non è stata fatta richiesta la sera prima ad un’agente di polizia penitenziaria, non si può passare dal medico, la colpa, ovviamente, è del detenuto che non ha potuto prevedere il malessere il giorno prima! Si pranza alle 11,30 ripetendo la stessa situazione del mattino, poco cibo e tante persone. In carcere c’è tanta povertà non perché le persone non hanno voglia di far niente, ma perché manca il lavoro dovuto al fatto che sono troppi i detenuti. Oggi la maggior parte dei detenuti è costretta a rimanere chiusa in cella lottando per sopravvivere togliendo tempo alla riflessione sugli errori fatti. Hai sbagliato? Si. Devi stare in galera? Si. Devi soffrire? Si. Ma non è sofferenza essere privato di tutti gli affetti personali, sentire il pianto dei propri cari al telefono, dire a chi ti amava di non aspettarti e non vedere i figli crescere; molte associazioni di volontariato si chiedono se a queste sofferenze bisogna aggiungerne altre dettate dallo stato dei luoghi in cui la popolazione carceraria vive. La giornata finisce alle 19.30 quando tutti i detenuti vengono rinchiusi nelle loro celle fino all’indomani mattina, se paragonata ad una normale sera d’estate dove fuori si vive fino a tardi, all’interno del carcere cala la solitudine, un caldo asfissiante come quello degli ultimi giorni ed intorno il volto della disperazione dei compagni di cella. Nonostante le continue visite dei politici nelle carceri italiane da più parti si leva il dubbio se le condizioni di vita poc’anzi descritte possano rieducare come previsto dall’art. 27 c. 3 della costituzione “Le pene non possono consistere in trattamenti contrari al senso di umanità e devono tendere alla rieducazione del condannato”. Questa è una testimonianza di un detenuto che si trova in un carcere del nord Italia considerato uno dei migliori, figuriamoci gli altri.
Le riflessioni che i lettori possono fare sono tante e svariate quella su cui è giusto soffermarsi, per chi scrive, è dettata soprattutto dalla spregiudicatezza con la quale molti politici affrontano il tema delle carceri senza rendersi conto della situazione oggettiva in cui i detenuti vivono, molti di loro sono in attesa di giudizio come nel film di Alberto Sordi, ”Detenuto in Attesa di Giudizio”, dove dopo tre anni vissuti ingiustamente, in carcere, in attesa di giudizio scopre che era innocente. 
</p>

# PROGETTO #

**Premessa**
Il progetto distorce la percezione del tempo dell'utente mettendolo a confronto col passare del tempo percepito da un detenuto. Ciò che per una persona libera è scontato, come gestirsi i tempi di un'azione o pianificarsi la giornata, per un detenuto non lo è. Il carcerato viene costretto in un contesto dove è richiesta la massima uniformità delle persone rinchiuse con lui per garantire al personale una facile gestione e controllo della struttura. Una persona libera stabilisce dei propri ritmi e l'adattamento in relazione al tempo viene naturale. Al contrario, per i detenuti, questo non succede e l'adattamento alla nuova realtà risulta avvenire in maniera violenta e innaturale provocando nei soggetti scompensi fisici e psichici anche permanenti. In questa nuova realtà il soggetto vive in uno stato di continua pressione; il tempo da dedicare alle proprie azioni non viene più stabilito dalla persona ma dal personale del carcere. Il carcerato non verrà più condizionato dalle ore della giornata ma dalle azioni di altre persone che portano allo svolgimento delle azioni de soggetto. Il concetto di tempo cambia significato, ovvero non si è più legati alle ore della giornata ma dallo spazio che intercorre tra un ordine e un altro.
**Costruzione**
Un segnatempo che segna lo scorrere del tempo, ma non attraverso le ore e i minuti come i comuni orologi, con i suoni di una giornata di carcere. Il segnatempo non avrà un quadrante, ma una cassa dalla quale usciranno suoni di momenti in cui la giornata di un carcerato è suddivisa. Le 12:00 si capiranno dal rumore che il secondino fa aprendo le celle e annunciando l'ora di pranzo; di notte si ascolteranno i lamenti di un detenuto qualche cella più in giù, il tuo compagno di cella che russa o il rumore del neon fulminato del corridoio.


