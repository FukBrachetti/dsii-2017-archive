# Immaterials: Light painting WiFi, 2012 #
**_Timo Arnall, Jørn Knutsen and Einar Sneve Martinussen_**


![Imgur](http://i.imgur.com/kccJrGA.jpg)

**_Referenze di progetto [+](https://vimeo.com/20412632)_**

**What is**

Un’installazione urbana che ha come obiettivo quello di donare matericità all’invisibile paesaggio di reti WiFi che costellano la città di Oslo. È una rappresentazione fisica di come i diversi tipi di reti si comportano in ambienti specifici, nelle abitazioni, nelle aziende e così via, misurandone la potenza del segnale (RSSI- Receive Signal Strenght Indicator). L’immaterialità della rete si mescola alla fisicità del panorama della città di Oslo, creando una commistione, una mappa dinamica, in tempo reale, del funzionamento delle reti WiFi nella città.  

**How it works**

La mappa di reti invisibili è composto da una serie di aste luminose.
Ognuna di esse è alta 4 metri ed è dotata di 80 led, disposti lungo tutta la lunghezza della barra. I led reagiscono all’impulso della rete,illuminandosi,mostrando così la variazione d'intensità del segnale wifi nel punto preso in considerazione. A seconda del numero di led accesi per ogni asta, è possibile comprendere indicativamente la potenza della rete disponibile in una determinata zona della città. 
L’esperimento è durato 3 settimane ed è stata utilizzata la fotografia time-lapse che ha permesso di mappare la zona Grünerløkka di Oslo e creare una rappresentazione fisica del comportamento delle reti wifi, sparse per la città.

**What does it mean** 

Oggi, un numero sempre maggiore di attività umane, sfrutta strumenti privi di matericità, liberi da "connessioni" fisiche, come la rete wifi. _Immaterials_ rende tangibile ciò che per natura è invisibile, inserendo all'interno del paesaggio urbano, una rappresentazione fisica, in grado di descrivere i luoghi e svelare le tracce del fare umano. Attraverso le tecnologie, il progetto indaga sul nostro modo di vivere all’interno della città, sottolineando quanto tali servizi, siano centrali nella nostra quotidianità. Ponendo l’attenzione sull’importanza della rete wifi, i progettisti riflettono sulle odierne modalità dell'esistenza urbana e di come le tecnologie influenzino le nostre attività e le nostre intere vite.

**What if..**

Cosa succederebbe se queste aste mostrassero - attraverso l’utilizzo di colori distintivi - l’utilizzo dei social network all’interno di spazi come abitazioni private ed imprese, nell’arco di una giornata? </br>


## Progetti correlati

+ **_The Immaterials project - Ghost in the Field, by Jack Schulze, Einar Sneve Martinussen and Timo Arnall, 2010_** **_[+](https://vimeo.com/7022707)_**

![Imgur](http://i.imgur.com/IHbdpeP.jpg)

Il progetto è il frutto di un'iniziativa di ricerca nata nel 2006, dal team "Touch", che sviluppa applicazioni e servizi che consentono alle persone di interagire con oggetti e situazioni quotidiane attraverso il proprio smartphone.
_Immaterials_ si concentra principalmente su due progetti distinti ma correlati: il primo indaga e riflette su sensori RFID e NFC e il secondo sulle reti Wifi, ponendo l'attenzione sulla visualizzazione di queste tecnologie invisibili che ci circondano.
L'RFID è tipicamente una tecnologia invisibile e poco compresa, i progettisti hanno quindi cercato di "comprendere meglio le tipologie di interazioni che possono essere instaurate con esso e le modalità con cui esso può essere utilizzato in modo efficace e giocoso all'interno dei prodotti fisici". Il progetto si è avvalso dell'utilizzo di un RFID, della fotografia a lunga esposizione e dell'animazione.
 </br>

+ **_Satellite Lamps, by Einar Sneve Martinussen, Jørn Knutsen, and Timo Arnall, 2014_** **_[+](http://kairos.technorhetoric.net/19.1/inventio/martinussen-et-al//)_**

![Imgur](http://i.imgur.com/26d6D9A.jpg)

Secondo i progettisti attualmente "la vita urbana si intreccia con le tecnologie digitali" dando forma ad un paesaggio urbano invisibile composto "da onde radio, dispositivi mobili, flussi di dati e segnali satellitari". Il GPS, insieme alle reti wireless, ad algoritmi e sensori, è tra i materiali tecnologici intangibili che dialogano con la maggioranza di dispositivi utilizzati oggi.
_Satellite Lamps_ è un progetto che esplora e riflette sul sistema di posizionamento globale (GPS) e si pone come obiettivo quello di rendere visibile questa tecnologia e interpretare la sua influenza sulle nostre attività quotidiana.


+ **_Light Mapping Radiation, by Greg McNevin, 2016_** **_[+](http://aperturecomms.com.au/project/light-mapping-radiation/)_**

![Imgur](http://i.imgur.com/Rxdt6YH.jpg)

Il progetto nasce in collaborazione con Greenpeace, nel periodo subito successivo al disastro di Fukushima. La volontà era quella di mostrare l'impatto delle radiazioni sull'ambiente e sulle persone. Ispirandosi a _Immaterials_, l'installazione urbana _Light Mapping Radiation_ utilizza delle aste in metallo dotate di 64 led RGB, che rispondono ai livelli di radiazione dell'ambiente, illuminandosi.Il progetto si avvale inoltre di un Arduino e un Mini Monitor. Quest'ultimo emette un segnale analogico ogni secondo, che l'Arduino converte in digitale per attivare i Led. Per rendere la misurazione maggiormente obiettiva, è stata implementata una scala di rischio, indicata dai colori Bianco / Arancione / Rosso, rispettivamente di 0,23uSv / h, sotto 1,0uSv / h e superiore a 1,0uSv / h. In altri termini, bianco indica livelli di radiazioni accettabili secondo gli standard internazionali, arancio, livelli elevati in cui occorre prendere in considerazione misure di protezione e Rosso, per i luoghi in cui sono necessarie la decontaminazione e servizi sanitari speciali. Sono state mappate attraverso questa tecnica di light painting, le zone popolate di Fukushima e Chernobyl, per comprendere visivamente il rischio di esposizione. Anche in questo caso è stata utilizzata la fotografia in time-lapse, per mappare le zone analizzate.  








