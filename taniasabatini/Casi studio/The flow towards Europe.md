# The flow towards Europe, 2015 #
**_Lucify_** **_[+](https://www.lucify.com/the-flow-towards-europe/)_**

![Imgur](http://i.imgur.com/YeTW7p7.jpg)

**What is**

Un’infografica interattiva che mostra i flussi migratori dei richiedenti asilo, diretti verso i paesi europei, nel periodo compreso tra il 2012 e il 2016. 

**How it works**

Il progetto si basa sui dati raccolti dall’Agenzia delle Nazioni Unite per i rifugiati (UNHCR). 
Il dataset è reso visibile e fruibile attraverso il linguaggio D3.js. In particolare i dati numerici a disposizione possono essere distinti in 3 tipologie diverse: provenienza geografica, destinazione europea raggiunta e scorrere del tempo. Tali dati vengono in primis trasformati in coordinate disposte su una mappa, tradotte e rese visibili tramite effetti grafici. Ogni trattino in movimento rappresenta lo spostamento di 25 persone. Inoltre la mappa permette di concentrare l’interazione con un singolo paese e valutare la portata del problema in modo più selettivo, permettendo l’analisi delle informazioni su più livelli di profondità.In particolare l'interazione tra interfaccia e utente, avviene tramite l'utilizzo del mouse. Spostandosi sulla mappa con il cursore, è possibile comprendere varie tipologie di informazioni: il paese da cui i rifugiati hanno deciso di emigrare, indicato con il colore viola, il numero preciso di persone che stanno lasciando il paese e le nazioni verso cui si stanno dirigendo, contrassegnate dal colore verde che varia di opacità a seconda della portata del fenomeno. Contemporaneamente è possibile valutare i cambiamenti dei flussi migratori, osservando la timeline posizionata nella parte superiore dell'infografica. Il progetto vuole fornire una visualizzazione immediata ed intuitiva del problema, non preoccupandosi della precisione dei dati per quanto riguarda le rotte seguite e i tempi necessari. 


**What does it mean** 

Il progetto mira a infondere maggiore consapevolezza negli utenti, mettendo in luce la gravità del problema relativo ai flussi migratori. L’ultima crisi di questa portata risale alla seconda guerra mondiale. Emerge quindi la necessità di porre rimedio all’assetto politico, economico e sociale dei paesi da cui provengono i richiedenti asilo.
Dando “fisicità” a tale fenomeno è possibile comprenderne la portata in modo più efficace. Vedendo contemporaneamente lo spostamento di persone, i luoghi da cui provengono e i paesi verso cui si dirigono, tutto scandito in un lasso di tempo di 5 anni, possiamo avere una visione maggiormente comprensibile della gravità del fenomeno. 

**What if..**

Cosa succederebbe se l’infografica potesse fornirci una previsione sulla situazione nei prossimi 10 anni? Se gli spostamenti continuassero ad aumentare in modo esponenziale, come si configurerebbero gli stati del mondo e in particolare quelli europei? 

## Progetti correlati

+ **_PeopleMovin, migration flows across the world, 2010_** **_[+](http://peoplemov.in)_**

![Imgur](http://i.imgur.com/eb5YcvC.jpg)

_Peoplemovin_ rende visualizzabili i flussi migratori sulla base dei dati forniti da "International Migrant Stock", risalenti al 2014.
Il progetto si concentra quindi sul quantificare il numero di persone nate in un paese diverso da quello in cui vivono attualmente, comprendendo all'interno della visualizzazione, anche i rifugiati. L'infografica interattiva organizza i dati sottoforma di "slopegraph" utile a sottolineare le connessioni tra i paesi. Il grafico è suddiviso in due colonne, i paesi di provenienza a sinistra e quelli di destinazione sulla destra. Lo spessore delle linee che collega i paesi rappresenta la quantità di persone in movimento verso una determinata nazione.


+ **_See something or say something, Eric Fischer, 2011_** **_[+](https://www.flickr.com/photos/walkingsf/sets/72157627140310742/)_**

![Imgur](http://i.imgur.com/gF6Apz0.jpg)

Le mappe realizzate da Eric Fischer, si concentrano sul visualizzare contemporaneamente, la geolicalizzazione dei tweet e le foto di Flickr su una mappa dell'America. I punti blu rappresentano Twitter, mentre quelli arancioni Flickr, i punti bianchi invece indicano la presenza di condivisioni provenienti da entrambi i social, in un determinato territorio. Interessante è notare come in certe zone prevalga l'utilizzo di uno o dell'altro, come a rispecchiare le preferenze degli utenti. Questo progetto è stato selezionato, poichè la visualizzazione progettata da Fischer, permette di comprendere in modo intuitivo i dati forniti e di confrontarli tra loro rapidamente. 


+ **_FiveThirtyEight's "Gun Deaths in America" project, Ben Casselman, 2014_** **_[+](https://fivethirtyeight.com/features/gun-deaths/)_** **_[+](https://github.com/fivethirtyeight/guns-data)_**

![Imgur](http://i.imgur.com/US34HYY.png)

Il progetto mostra il numero vittime di armi da fuoco, avvenute negli ultimi anni in America. Si stima infatti che le persone morte in scontri a fuoco o a causa di colpi partiti accidentalmente, siano circa 33.000 ogni anno. 
I dati in questa infografica interattiva, provengono principalmente dai database dei centri di controllo e prevenzione delle malattie di tutti gli stati e dal distretto di Columbia ed è considerata la stima più completa delle morti per armi da fuoco. 
_Gun Deaths in America_ riesce a mostrare in modo semplice e al tempo stesso agghiacciante i dati raccolti, sottolineando la portata del fenomeno e la necessità di trovare soluzioni politiche adeguate, in grado di far fronte al problema. 










