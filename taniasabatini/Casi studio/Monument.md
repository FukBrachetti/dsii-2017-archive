# Monument, 2008 #
**_Caleb Larsen_** **_[+](http://caleblarsen.com/monument/)_** 

![Imgur](http://i.imgur.com/uA9nTGX.jpg)



**What is**

Un’installazione artistica che mostra il numero di omicidi in tempo reale, rappresentando le morti, attraverso una serie di palline gialle. 

**How it works**

Attraverso l’utilizzo della programmazione (potenzialmente processing), ogni minuto vengono selezionati dal web, i titoli di notizie provenienti da 4.500 diverse fonti giornalistiche in lingua inglese, pubblicate in tutto il mondo. Nel momento in cui viene individuato un articolo riguardante un omicidio, un algoritmo dialoga con il dispositivo all’interno della mostra, contenente 100 mila palline gialle. Più precisamente questo codice invia un input al contenitore, che a sua volta, lascia cadere a terra "n" palline gialle, corrispondenti al numero di persone uccise in quella determinata notizia di cronaca. Circa 20.000 palline cadono ogni mese e si accumulano sul pavimento della galleria durante il corso della mostra. 

**What does it mean** 

L’utente all'oscuro delle modalità di funzionamento dell’installazione, desidera che le palline continuino a cadere per poterci "giocare". Indirettamente quindi la persona spera che qualcuno muoia. 
Inoltre probabilmente Larsen ragiona sull’indifferenza verso il prossimo, carattere distintivo della società attuale. Rendendo visibile concretamente le morti di queste persone, l’artista riesce a stimolare una riflessione sulla nostra scarsa capacità di provare empatia, fino a quando non viene intaccata la nostra quotidianità o la nostra sfera affettiva. Utilizzando palline dello stesso colore, Larsen evidenzia inoltre le nostre modalità di fruizione delle notizie relative alle uccisioni, guidate da disinteresse, distacco, freddezza ed impassibilità. L’impersonalità che contraddistingue la morte di individui sconosciuti, fa sì che l’individuo non sia toccato dalla notizia. 

**What if..**

Prendendo in considerazione il tema dell’indifferenza, cosa succederebbe se le palline rappresentassero il numero di condivisioni di notizie legate alle morti causate dalle guerre? Quanti utenti condividerebbero mostrando dell’interesse per queste notizie, nonostante siano notizie distanti dalla nostra quotidianità?

## Progetti correlati
+ **_In the Eyes of Others, Jodie Carey, 2009_** **_[+](http://jodiecarey.com/in-the-eyes-of-others/)_**

![Imgur](http://i.imgur.com/KdikcxO.jpg)

Il progetto è stato selezionato, poichè attraverso l'opera, l'artista riflette sui temi della morte e della violenza a cui assistiamo ogni giorno. _In the Eyes of Others_ è costituita da tre lampadari, composti da circa 9.000 ossa di gesso realizzate a mano. Con questa installazione, l'artista fa riferimento alle atrocità mostrate quotidianamente sugli schermi televisivi e sui giornali. L'immenso volume dei quotidiani accatastati nello spazio della galleria, sottolinea i violenti e tragici eventi che ogni giorno si verificano a causa della guerra. L'artista ragiona inoltre, su come l'uomo sia portato a vivere l'esperienza di una perdita, soprattuto in relazione alla propria sfera affettiva.   



+ **_No Man's Land, Christian Boltanski,  2010_** **_[+](https://vimeo.com/12121518)_**

![Imgur](http://i.imgur.com/F9xb0Zc.jpg)

L'Armory Park Avenue, si trasforma per mano dell'artista, in un simbolo di morte, sopravvivenza ed esperienza umana. Il centro dell'installazione, si individua in un enorme tumulo di abbigliamento alto 25 metri, che per Boltanski rappresenta il corpo umano. A brevissimi intervalli di tempo, un'enorme gru - che simboleggia Dio -  si muove nello spazio, con i suoi artigli cattura un mucchio casuale di vestiti e lo rilascia sulla montagna, per aumentarne il volume. In questa opera, gli abiti rappresentano persone morte, non esiste identità, ma un gruppo indistinto di anime. Tutta l'installazione è accompagnata da un ritmo incessante di battiti cardiaci. Dietro l'opera, si estende una parete di 66 metri di lunghezza e 12 metri di profondità fatta da 3000 confezioni di biscotti impilati, a occludere le vedute dell'uscita. 

+ **_At Rest, Emma Kisiel, 2011_** **_[+](http://www.emmakisiel.com/at-rest/)_**

![Imgur](http://i.imgur.com/DWJxLoq.jpg)



