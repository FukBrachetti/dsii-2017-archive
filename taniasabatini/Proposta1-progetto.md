<h2> Post-verità </h2>
<h5> Proposta 1 </h5>

“Objective facts are less influential in shaping public opinion tan appeals to emotion and personal belief” - Oxford Dictionary

Oggi viviamo un periodo storico in cui la plausibilità delle notizie prende il posto della pertinenza. In altri termini, l’attendibilità delle informazioni perde la fondamentale importanza attribuitale da sempre.
Siamo entrati nell’epoca della post-verità, in cui un’argomentazione, basata su credenze diffuse e non su fatti accreditati, tende ad essere accettata come veritiera, influenzando l’opinione pubblica.
Questo “meccanismo” determina e condiziona la diffusione delle informazioni su più livelli, dalla politica allo spettacolo, fino ad arrivare alla cultura.

Attraverso i social network inoltre, la possibilità di diffusione di notizie “bufala” è aumentata esponenzialmente. In particolare la fruibilità delle informazioni è condizionata da Filter Bubble, create da social network e motori di ricerca come Facebook e Google, che influenzano la tipologia di informazioni visualizzate e ed il nostro modo di percepire le notizie, attraverso un algoritmo, calibrato sul nostro comportamento Online. Ciò che vediamo infatti, è il riflesso di ciò che siamo. Come scrive Matthew Ingram su Fortune – “Sorry Mark Zuckerberg, But Facebook Is Definitely a Media Company- “nell’attuale panorama, il controllo sulla distribuzione è diventato importante quasi quanto l’effettiva creazione di contenuti”. Dietro alla diffusione di notizie false, si celano quindi intenti di speculazione economica e politica di Tech Company che scavalcano ogni regolamentazione, noncuranti di un qualsiasi tipo di deontologia professionale e di attendibilità delle fonti, al fine di creare un una rete capillare di “seguaci” da rivendere a inserzionisti.

Se da una parte quindi, le notizie false giocano un ruolo apertamente fondamentale in contesti quali la politica e la relativa propaganda, poiché utilizzate come strumento di diffamazione e calunnia, emerge un ulteriore aspetto preoccupante: nel momento storico in cui l’informazione è più accessibile e capillare che mai, la capacità intellettuale di comprendere e valutare un’informazione si è abbassata irrimediabilmente, soprattutto tra i teenager.

A tal proposito, la volontà del progetto è quella di far emergere le potenzialità negative derivanti dalla diffusione di notizie false, mostrando l’effetto ottenuto sull’opinione pubblica. Prendendo in esame informazioni già esautorate, l’idea è quella di mettere in luce la quantità di condivisioni effettuate, le fonti da cui derivano tali notizie e possibilmente di riuscire ad evidenziare la superficialità nella ricerca e nella comprensione di informazioni da parte degli utenti, al fine di stimolare una riflessione più consapevole sul tema. I dati a cui fare riferimento potrebbero essere ricavati da Twitter.
