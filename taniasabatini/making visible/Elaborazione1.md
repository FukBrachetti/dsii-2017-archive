## Art for blind people ## 

**Introduzione**

La riflessione intorno al progetto nasce dalla volontà di raccontare delle storie capaci di creare un momento di partecipazione e di arricchimento per gli utenti coinvolti. Si è ragionato su quali tipologie di narrazioni potessero quindi prestarsi all’intento e parallelamente, a chi rivolgere il progetto. La scelta è ricaduta sul pubblico dei non-vedenti, con la volontà di offrire loro, un nuovo modo di fruire l’arte visiva, più precisamente i dipinti. 
Mentre una statua, può essere “vista” e compresa tramite il tatto, un dipinto dispone di una serie di caratteristiche che i non-vedenti non sono in grado di cogliere appieno, basti pensare alle forme complesse, alle pennellate, ma soprattutto al colore. Se pensiamo ad un contesto come quello museale, in cui solitamente non vi è possibilità di toccare le opere, un utente cieco trovandosi privato del proprio “strumento” principale di percezione, non potrà fruire l’opera in maniera unica e personale, ma avrà sempre bisogno di un intermediario, che racconti ciò che vede – o meglio, ciò che riesce a cogliere - finendo per limitare ed influenzare l’esperienza del non-vedente. L’idea quindi è quella di fornire alla tipologia di utenti sopracitata, gli strumenti per poter percepire e “sentire” l’arte in modo inedito e libero da ostacoli: rendere visibile l’arte attraverso una traduzione dei dipinti in un “dizionario” comprensibile al non vedente, utilizzando forme tridimensionali, tratti e texture differenti, senza escludere il coinvolgimento degli altri sensi, come l’udito e l’olfatto. 

![Imgur](http://i.imgur.com/WHT633i.jpg)

**I diversi modi di percepire**
> La percezione tattile come sistema aptico. La "sensibilità dell'individuo verso il mondo adiacente al suo corpo".

Attualmente, circa l’80% degli stimoli esterni a cui siamo soggetti ogni giorno, deriva dalla vista. Rispetto al passato infatti, la comunicazione visiva ha assunto oggi, un ruolo predominante, grazie anche ai nuovi sistemi digitali. Ciò comporta l’esclusione dei non-vedenti da alcune tipologie di sollecitazioni. In generale, un vedente è solito fare affidamento sulla vista durante tutta la sua attività quotidiana. Il non vedente invece basa la propria esperienza sulla commistione dei sensi di cui dispone, in modo molto più consapevole. Poniamo l’attenzione sui diversi tipi di percezione del mondo “esterno”. 
Attraverso la vista è possibile cogliere le differenze anche minime che intercorrono tra gli oggetti, le sfumature di colore, le variazioni più esigue della realtà. La vista coglie la forma, ma lavora principalmente sulle bidimensionalità, sarà il cervello in un secondo momento ad unire le immagini percepite e a costruire un modello tridimensionale nella nostra mente, attribuendone la profondità. Attraverso il tatto invece, a predominare è la percezione della terza dimensione. Un’ulteriore differenza tra i sensi sopracitati sta nelle modalità di percepire “l’insieme”: la vista offre una percezione inizialmente globale, in seguito, l’occhio è in grado di scomporre e analizzare nel dettaglio ciò che stiamo vedendo, giungendo al particolare; per il non-vedente avviene l’operazione opposta; attraverso il tatto, coglie il particolare e passa poi a percepire la totalità. In altri termini, il processo che s’innesca si avvale dell’astrazione, della memoria e delle esperienze pregresse e riunisce i dati ottenuti tramite l’esplorazione tattile in “un insieme”.  

Il dottor Grassini, importante membro dell’Unione Italiana Ciechi, utilizza la “metafora della perla” per illustrare il funzionamento della percezione di un cieco “come dal granello di sabbia nasce e si sviluppa la perla, così dalla percezione tattile si crea un’immagine sensoriale”. Inoltre egli aggiunge “toccare è osservare con le mani, è un’esperienza complessa che richiede al non vedente attenzione, concentrazione, memoria, coordinamento nei movimenti; bisogna toccare con le mani aperte per percepire le dimensioni, con tutta la mano per conoscere le superfici, con le dita per conoscere i contorni della figura, con i polpastrelli dell’indice e pollice conoscere gli spessori”. Si può quindi affermare che le due tipologie di utenti utilizzino dati diversi, ma che entrambi attingano ad informazioni provenienti dalla realtà. Grassini offre un’ulteriore delucidazione sul tema, riportando un esempio semplice ma lampante sul funzionamento della percezione. Se prendessimo in esame un tavolo e chiedessimo ad un cieco ed un vedente di descriverlo, le risposte che otterremmo sarebbero sostanzialmente diverse. Nel primo caso, il tavolo sarebbe rappresentato da una qualità legata al materiale, ad esempio “ruvido”, mentre il vedente si concentrerebbe sulle qualità visive, come “bianco”. Entrambi descriverebbero il tavolo con caratteristiche reali, ma istintivamente diverse. Inoltre a differenziare ulteriormente la percezione tramite vista e tatto, vi è l’aspetto della “dimensione”. Mentre l’occhio è in grado di distinguere senza problemi oggetti posti a distanze minime, le dita hanno minore abilità in questo senso e rischiano di confondere e associare due elementi alla stessa superficie. Nella percezione di un non-vedente quindi, entrano in gioco numerose variabili: ad influenzarne l’accuratezza vi sono caratteristiche quali la larghezza e lo spessore, la forma, il tipo di rilievo e di linea (tratteggiata, puntinata ecc..).

**Il rapporto con i colori**

Un non-vedente congenito non potrà mai percepire fisicamente un colore. Nonostante ciò, sin dall’infanzia, esso è portato ad acquisire familiarità con questo concetto a lui estraneo, attraverso la letteratura, la storia dell’arte e le conversazioni quotidiane. Essi possono comunque parlare dei colori per via metaforica, collegandoli a sentimenti o esperienze pregresse. I non-vedenti attribuiscono ad un determinato colore, un significato psicologico, prima che descrittivo. “Dietro ad ogni occhio c’è un cervello, il quale non solo decodifica, ma interpreta, seleziona, filtra, costruisce, analizza, gioisce o inorridisce: in una parola pensa. 
Dunque, anche il colore è inserito in quella rete di significati che costituisce il nostro mondo, significati che richiedono, di volta in volta, di essere non solo registrati, ma anche interpretati.” – afferma Daniela Floriduz,  vicepresidente della locale sezione dell’Unione Italiana dei Ciechi e degli Ipovedenti ed è membro della Commissione Nazionale Uici per la tutela dei diritti degli insegnanti. In altri termini il colore acquisisce un significato, attraverso le emozioni collegate e i legami creati con altri sensi. Potremmo quindi parlare di un approccio sinestetico al colore.  


**Quesiti/Ipotesi**

1. Si potrebbe creare un dizionario tattile dei colori?
Ad esempio creando delle texture attraverso dei segni che rappresentino la quantità di giallo e di rosso in un colore? 

2. Oppure si potrebbe concentrare l’attenzione sull’utilizzo di materiali diversi, che rappresentino un colore caldo o un colore freddo?

**Progetti correlati** </br>

[Graphic for blinds: multisensory experiences - Silvia Borri](https://www.behance.net/gallery/13328463/Graphic-for-blinds-multisensory-experiences)</br> Il progetto si concetra sul rendere visibili principalmente i colori. Attingendo alla Storia della comunicazione visiva e all'arte, sono stati selelzionati alcuni elaborati e tradotti in un linguaggio vicino a quello dei non-vedenti. Il progetto riflette inoltre sulle forme e sull'utilizzo di diversi materiali per raccontare le caratteristiche emozionali dei colori.    </br>

![Imgur](http://i.imgur.com/ofD1JDQ.png)
</br>
</br>
[Touch RGB - Jingkai Lin](https://www.behance.net/gallery/34244699/Touch-RGB) </br>
Le persone non-vedenti, come già affrontato in precedenza, hanno la capacità di cogliere la struttura e la forma di un oggetto tramite il tatto, ma la percezione delle variazioni cromatiche resta un aspetto sconosciuto. TOUCH RGB è composto da una serie di poster tattili, che tentano di avvicinare gli utenti non-vedenti al mondo dei colori tramite differenti texture e tagli sulla carta. 

![Imgur](http://i.imgur.com/Va3RKSr.jpg)</br>
</br>

[Tactile pictures for blind people - Maria Nikerman](https://www.behance.net/gallery/46015991/Tactile-pictures-for-blind-people) </br>
Attraverso un'analisi accurata del dipinto, la progettista risolve il problema della fruizione dell'opera, ragionando sulla forma e sulla profondità. Il dipinto viene quindi sintetizzato, estrapolandone le linee compositive; attraverso quest'ultime è stato realizzato un modello tridimensionale dell'opera. 

![Imgur](http://i.imgur.com/VjP6e3O.jpg)
</br>
</br>
[Touching Paintings - Dmitry Kornienko](https://www.behance.net/gallery/52098159/Touching-Paintings-REJECTED) </br>
La volontà del progettista è quella di creare un'esperienza inedita per il pubblico di riferimento. Anche in questo caso si è ragionato sulla tridimensionalità, rendendo toccabili le opere d'arte. 

![Imgur](http://i.imgur.com/KpbTxSv.png)
</br>

**Percezione Aptica** </br>

Il termine “aptico” deriva dal greco “haptós” e significa “tangibile, percepibile” e dal verbo “haptetai” che si può tradurre con “toccare, capire”. La parola stessa dunque, racchiude in sé, il concetto alla base della percezione aptica. Essa infatti, deriva dalla combinazione di due aspetti fondamentali: la percezione tattile degli oggetti - da cui ricaviamo informazioni come la rugosità dei materiali - e la propriocezione, ovvero la capacità di percepire il proprio corpo nello spazio, senza necessariamente il supporto della vista. Grazie al tatto, si percepiscono le variazioni di temperature, le differenze tra le texture, la consistenza di un materiale, le vibrazioni e ovviamente il dolore. Mentre per gli altri sensi è possibile individuare un organo principale di riferimento, per il tatto la cosa non è così immediata. Nonostante la maggior parte degli stimoli tattili derivino dalle mani, l’organo principale che ci permette di sentire, è la pelle. Il non vedente in particolare, attraverso quest’ultima, può percepire in modo maggiormente dettagliato, le caratteristiche del materiale e tramite la posizione della mano rispetto all’oggetto può comprenderne le dimensioni. Il riconoscimento avviene tramite una procedura di esplorazione come ad esempio muovere le dita sulla superficie dell'oggetto oppure tenendo l'oggetto in mano.

Sin dagli inizi del '900 sono state elaborate svariate teorie riguardo alla percezione. Tra le più influenti troviamo le ipotesi di James Gibson, psicologo statunitense che in “The senses considered as perceptual systems (1966)” fu tra i primi ad introdurre il concetto di “sistema aptico”, ovvero la sensibilità dell’individuo di comprendere il mondo esterno, tramite il proprio corpo, acquisendo informazioni su se stessi e sull’ambiente circostante. Intorno al 2007 inoltre, si è giunti a parlare di 7 sensi, aggiungendo ai 5 sensi consueti, anche la cinestesi (inerente ai movimenti del corpo) e l’equilibrio (che offre informazioni sulla posizione del corpo e sull’accelerazione).

La percezione tattile comunque, è resa possibile da recettori – propriocettivi o cinestetici – sensibili alle variazioni delle posture del corpo. I recettori propriocettivi inviano impulsi, che attraverso il midollo spinale, giungono alle aree cerebrali deputate all’elaborazione delle informazioni sulla posizione e sul movimento. La percezione aptica permette quindi di comprendere ciò che tocchiamo, la realtà. 

Negli ultimi decenni, sono stati condotti studi su Interfacce aptiche, ovvero dispositivi in grado di ricevere sensazioni tattili in risposta ad una determinata azione, basti pensare ad un display in braille per non-vedenti. Tali interfacce rappresentano un ausilio fondamentale, in quei contesti in cui la sola visione non basta. Esistono numerosi settori in cui essere sono largamente utilizzate, come la robotica chirurgica, la realtà virtuale, la modellazione solidea o l’addestramento con operazioni simulate. 
I device aptici sono dispositivi robotici pensati per interagire con un utente umano e hanno la funzione di indurre in quest’ultimo la percezione di forze relative, ad esempio, all’interazione con un oggetto. La progettazione di tali interfacce è strettamente legata alla conoscenza della percezione umana. 
Attraverso una combinazione di algoritmi e di componenti hardware, le interfacce aptiche generano sensazioni superficiali sull'operatore.
Questi dispositivi sono stati concepiti sulla base dell’ipotesi che l’interazione fisica con l’ambiente circostante consista nella percezione di forze il cui valore è funzione della posizione degli arti dell’operatore usati per esplorare l’ambiente.

**Ispirazioni e progetti correlati** </br>

[Le Chal. Haptic-feedback shoes guide blind walkers - Anthony Vipin Das](http://blog.ted.com/video-haptic-feedback-shoes-guide-blind-walkers/)</br> 
Questo interessante progetto sfrutta una tecnologia GPS e una serie di feedback per guidare utenti non vedenti in spazi aperti. Ogni scarpa è dotata di circuiti elettronici e sensori in grado di fornire all'utente un feedback sul proprio movimento. Attraverso la vibrazione, le Chal sono in grado di notare ostacoli e di comunicare così, quando ruotare, sollevare i piedi o fermarsi. Esse inoltre utilizzano un'applicazione vocale che legge mappe GPS locali e pianifica percorsi. </br>

![Imgur](http://2.bp.blogspot.com/-Q1ImqAigAMs/VW2bsJcATAI/AAAAAAAAGcU/rSscA3lg-UQ/s1600/shoe-sideview.jpg)
</br>
</br>

[Wearworks - Keith Kirkland](https://www.engadget.com/2017/03/03/haptic-wristband-for-the-blind/)</br> 
Wearworks si collega ad unp smartphone, attraverso cui si accede alle mappe della città. Il device inoltre sfrutta la vibrazione come feedback per guidare l'utente. Una volta pronunciata la destinazione, Wearworks crea un "muro virtuale": attraverso la vibrazione segnala quando la strada è sbagliata. 
 </br>

![Imgur](http://i.imgur.com/ZvsZ6Uj.jpg)
</br>
</br>

**Riflessioni sul progetto** </br>

Una delle volontà principali del progetto, è stata sin dall’inizio quella di coinvolgere contemporaneamente più sensi, introducendo all’interno dell’esperienza, elementi che potessero essere letti, decodificati ed analizzati, anche dall’udito, dal tatto e potenzialmente anche dall’olfatto. Attraverso ragionamenti accurati si è iniziato però ad escludere uno dopo l’altro, gli stimoli che avrebbero potuto mediare in modo troppo preponderante la fruizione del quadro. Partendo dall’udito ad esempio, inizialmente si era valutata la possibilità di accompagnare l’esperienza tattile, attraverso una musica che corrispondesse al periodo storico del quadro, preso in esame. Si è scelto poi di abbandonare questa strada (almeno nella prima fase della fruizione del dipinto) per permettere all’utente di godere di un’esperienza totalmente personale. La musica, può suscitare emozioni inaspettate e soprattutto diverse in ognuno di noi. Per questo scegliere un brano musicale da “annettere” al quadro, avrebbe potuto mediare l’esperienza dell’utente. Stesso ragionamento vale per l’olfatto: inserire dei profumi all’interno del dipinto, avrebbe potuto influenzare l’esperienza. Come la musica del resto, anche le fragranze possono richiamare alla mente, emozioni e sensazioni differenti, facendo leva soprattutto sulle esperienze pregresse dell’utente.   




















