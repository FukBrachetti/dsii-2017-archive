<h2> Profilazione utente </h2>
<h5> Proposta 2 </h5> 


La nostra quotidianità è strettamente legata all’utilizzo di device, come smartphone, tablet e computer. <br/> Ogni giorno, attraverso le nostre attività online, produciamo una quantità infinita di dati, in modo più o meno consapevole. Un semplice “like” ad una pagina, può fornire più dati di quanto pensiamo, anche se molto spesso non ne siamo al corrente. Osservando le nostre attività ad esempio, un social network come Facebook, riesce a delineare attraverso un algoritmo, la nostra personalità, i nostri interessi e plasma la fruizione delle informazioni su questa profilazione indicativa. Ma il monitoraggio del comportamento in rete, non si limita ai social: una semplice navigazione sul web, permette ad un motore di ricerca come Google di conoscere i propri utenti, anche attraverso strumenti quali cookies e eye-tracking, per indicarne alcuni. 

Questi ovviamente, non sono gli unici metodi per estrapolare dati riguardanti gli utenti. Esistono anche espedienti differenti come i keylogger. Tali strumenti hardware o software, sono in grado di effettuare lo sniffing della tastiera di un computer. In altre parole essi sono capaci di estrapolare segretamente tutto ciò che viene digitato su tastiera, senza che l’utente ne sia a conoscenza. 
In particolare un keylogger software, è un programma che memorizza la sequenza di tasti, per poi trasmetterli in remoto senza aver bisogno di accedere fisicamente al dispositivo. Spesso tali metodi sono utilizzati in modo illecito per ricavare password e dati sensibili. 

Partendo dalla volontà di informare e rendere consapevoli le persone, l’idea è quella di riflettere su questa quantità di dati e creare uno strumento personale che renda visibile all’utente tutte le informazioni che egli ha prodotto, in modo chiaro e veloce. 
