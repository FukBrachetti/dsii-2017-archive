<h2> The flow towards Europe, 2015, Lucify </h2> 

**Cos’è?**

Un’infografica interattiva che mostra i flussi migratori dei richiedenti asilo, diretti verso i paesi europei, nel periodo compreso tra il 2012 e il 2016. 

**Come funziona?**

Il progetto si basa sui dati raccolti dall’Agenzia delle Nazioni Unite per i rifugiati (UNHCR). 
Il dataset è reso visibile e fruibile attraverso il linguaggio D3.js. In particolare i dati numerici a disposizione possono essere distinti in 3 tipologie diverse: provenienza geografica, destinazione europea raggiunta e scorrere del tempo.
Tali dati vengono in primis trasformati in coordinate disposte su una mappa europea, tradotte e rese visibili tramite effetti grafici. Ogni trattino in movimento rappresenta lo spostamento di 25 persone. Inoltre la mappa permette di concentrare l’interazione con un singolo paese e valutare la portata del problema in modo più selettivo, permettendo l’analisi delle informazioni su più livelli di profondità. Il progetto vuole fornire una visualizzazione immediata ed intuitiva del problema, non preoccupandosi della precisione dei dati per quanto riguarda le rotte seguite e i tempi necessari. 


**Cosa significa?** 

Il progetto mira a infondere maggiore consapevolezza negli utenti, mettendo in luce la gravità del problema relativo ai flussi migratori. L’ultima crisi di questa portata risale alla seconda guerra mondiale. Emerge quindi la necessità di porre rimedio all’assetto politico, economico e sociale dei paesi da cui provengono i richiedenti asilo.
Dando “fisicità” a tale fenomeno è possibile comprenderne la portata in modo più efficace. Vedendo contemporaneamente lo spostamento di persone, i luoghi da cui provengono e i paesi verso cui si dirigono, tutto scandito in un lasso di tempo di 5 anni, possiamo avere una visione maggiormente comprensibile della gravità del fenomeno. 

**Cosa succederebbe se?**

Cosa succederebbe se l’infografica potesse fornirci una previsione sulla situazione nei prossimi 10 anni? Se gli spostamenti continuassero ad aumentare in modo esponenziale, come si configurerebbero gli stati del mondo e in particolare quelli europei? 





<h2> Immaterials: Light painting WiFi, 2012, Timo Arnall, Jørn Knutsen and Einar Sneve Martinussen </h2>

**Cos’è?**

Un’installazione urbana che ha come obiettivo quello di donare matericità all’invisibile paesaggio di reti WiFi che costellano la città di Oslo. È una rappresentazione fisica di come i diversi tipi di reti si comportano in ambienti specifici, nelle abitazioni, nelle aziende e così via. L’immaterialità della rete si mescola alla fisicità del panorama della città di Oslo, creando una commistione, una mappa del funzionamento delle reti WiFi nella città.  

**Come funziona?**

La mappa di reti invisibili è composto da una serie di aste luminose.
Ognuna di esse è alta 4 metri ed è dotata di 80 leds lungo tutta la lunghezza. I led reagiscono all’impulso della rete selezionata e rappresentano visivamente la quantità di rete disponibile in quella determinata zona, illuminandosi. 
L’esperiemento è durato 3 settimane ed è stata utilizzata la fotografia time-lapse che ha permesso di mappare la zona Grünerløkka di Oslo e creare una rappresentazione fisica di come i diversi tipi di reti. 

**Cosa significa?** 

Attraverso le tecnologie, il progetto mira a comprendere il nostro modo di vivere oggi, all’interno della città. Ponendo l’attenzione sull’importanza della rete wifi, essi riflettono sull’esistenza urbana e di come le tecnologie influenzino le nostre attività e le nostre intere vite. 

**Cosa succederebbe se?**

Cosa succederebbe se queste aste mostrassero - attraverso l’utilizzo di colori distintivi - l’utilizzo dei social network all’interno di spazi come abitazioni private ed imprese, nell’arco di una giornata? 


<h2>Monument, 2008, Caleb Larsen</h2>

**Cos’è?**

Un’installazione artistica che mostra il numero di omicidi in tempo reale. 

**Come funziona?**

Attraverso l’utilizzo della programmazione, potenzialmente processing, vengono presi dalla rete ogni minuto, i titoli di notizie provenienti da 4.500 diverse fonti inglesi in tutto il mondo. Un algoritmo poi analizza i dati e controlla il dispositivo all’interno della mostra. Questo codice invia un input al contenitore, facendo cadere una piccola pallina gialla per ogni persona uccisa. Circa 20.000 palline cadono ogni mese e si accumulano sul pavimento della galleria durante il corso della mostra. 

**Cosa significa?** 

L’utente all'oscuro delle modalità di funzionamento dell’installazione, desidera che le palline continuino a cadere per poterci "giocare". Indirettamente quindi la persona spera che qualcuno muoia. 
Inoltre probabilmente Larsen ragiona sull’indifferenza verso il prossimo, carattere distintivo della società attuale. Rendendo visibile concretamente le morti di queste persone, l’artista riesce a stimolare una riflessione sulla nostra scarsa capacità di provare empatia, fino a quando non viene intaccata la nostra quotidianità o la nostra sfera affettiva. Utilizzando palline dello stesso colore, Larsen evidenzia inoltre le nostre modalità di fruizione delle notizie relative alle uccisioni, guidate da disinteresse, distacco, freddezza ed impassibilità. L’impersonalità che contraddistingue la morte di individui sconosciuti, fa sì che l’individuo non sia toccato dalla notizia. 

**Cosa succederebbe se?**

Prendendo in considerazione il tema dell’indifferenza, cosa succederebbe se le palline rappresentassero il numero di condivisioni di notizie legate alle morti causate dalle guerre? Quanti utenti condividerebbero mostrando dell’interesse per queste notizie, nonostante siano notizie distanti dalla nostra quotidianità?
